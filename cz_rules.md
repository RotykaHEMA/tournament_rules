
# Turnajová pravidla
## Turnaj Rotyčí Spár 2022

## 1 Planš
1. Planš musí poskytovat stejné podmínky pro oba šermíře. To seje týká především osvětlení
a povrchu.
2. Rozměry planše jsou 6 x 9 metrů. Tvar pole musí být výrazně vyznačený plnou čárou a
nejbližší překážka musí být vzdálena minimálně 1 metr.
3. Šermíři začínají každý střet na značkách umístěných proti sobě 2 metry od středu v podélné
ose planše.
## 2 Povinná výstroj
1. Každý šermíř zodpovídá za svoji výstroj sám a při nezpůsobilosti vybavení není možný start
nebo pokračování v turnaji.
2. Povinnou výstroj kontroluje a schvaluje hlavní rozhodčí na planši, který má právo vykázat
šermíře na úpravu výstroje, která nepřesáhne časový interval 5 minut. Pokud není možné
uvést výstroj do stavu odpovídajícího pravidlům ve stanoveném časovém rozsahu, uděluje
šermíři černou kartu.
### 2.1 Hlava
1. Nepoškozená šermířská maska odolnosti 1600N.
2. Ochrana zátylku a krční páteře s pevným jádrem.
3. Chránič krku s tvrdým jádrem chránícím hrtan.
### 2.2 Ruce a trup
1. Šermíř je povinen mít rukavice speciálně určené pro HEMA nebo rukavice splňující nároky
pro sportovně-historický šerm. Rukavice nesmí mít mezery ve výztuži a povrch nesmí být
kovový.
2. Rukavice nemusí být vycpané v dlaňové části, ale dlaně nesmí být holé, bez jakékoliv
ochrany.
3. Trup musí být chráněný neporušeným šermířským kabátcem obsahujícím tlumící vrstvy pod
většinou svého povrchu. Kabátec musí být vyrobený z pevného materiálu odolného proti
probodnutí. Kabátec nesmí mít otvory v podpaží.
4. V případě, že kabát není vybavený integrovanou ochrannou loktů a předloktí, jsou povinné
pevné chrániče na obě tyto části těla.
5. Mezi rukavicemi a zbytkem chráničů nesmí být nechráněná oblast.
6. Pro ženy je povinný pevný prsní chránič.
### 2.3 Nohy
1. Suspenzor je povinná součást výstroje pro muže, doporučená pro ženy.
2. Kolena i holeně musí být chráněny zepředu i z boku, celý povrch nohou musí být zakrytý.
3. Kyčle musí být chráněny vycpanými kalhotami nebo překrývajícím kabátem.
4. Stehna a slabiny musí být chráněny pevnými kalhotami.
## 3 Zbraně
Každý šermíř zodpovídá za své zbraně sám a při nezpůsobilosti zbraní není možný start
nebo pokračování v turnaji.
### 3.1 Dlouhý meč
1. Povolené zbraně jsou meče evropského typu s rovnou čepelí, skládající se z čepele se dvěma
ostřími, příčky, rukojeti a hlavice. Čepel musí být vyrobená z oceli.
2. Čepel musí být bezpečná - neopotřebovaná, bez vyštípnutí, zlomů a ohybů. Hrany musí být
zaoblené (včetně schiltu).
3. Příčka musí být rovná se zaoblenými konci. Záštitné oblouky ani jiné modifikační příčky
nejsou povoleny.
4. Hlavice zbraně musí být hladká a bez výčnělků.
5. Pružnost čepele se měří tlakem hrotu zbraně na váhu. Pružnost čepele je nejvyšší hodnota
v kg zobrazená vahou při maximálním ohybu čepele. Pružnost zbraně musí být mezi 9 až 18
kg.
6. Minimální šířka hrotu je 1 cm.
7. Hrot čepele nesmí být ostrý. Musí být zahnutý do válce, rozšířený nebo musí být jinak
zajištěna jeho bezpečnost.
8. Těžiště meče nesmí být víc než 9 cm od příčky směrem k hrotu.
9. Celková délka meče se může pohybovat mezi 120 až 140 cm.
10. Hmotnost meče musí být v rozsahu od 1450 g do 1800 g.
11. Šermíř musí umožnit pořadateli turnaje obalení hrotu páskou výrazné barvy.
## 4 Zápas
### 4.1 Zahájení, zastavení a průběh zápasu
1. První volaný šermíř zaujme místo po pravé ruce hlavního rozhodčího.
2. Po výzvě hlavního rozhodčího „Na střeh!“ zaujmou oba šermíři základní postavení, každý na
značce 2 m od středu planše.
3. Následně se hlavní rozhodčí zeptá otázkou „Připraveni?“ a v případě kladných odpovědí
nebo pokud nedostane zápornou odpověď, zahájí hlavní rozhodčí střet pokynem „Vpřed!“.
4. Šermíři musí čekat bez pohybu na signál „Vpřed!“.
5. Hlavní rozhodčí zastavuje střet slovem a gestem “Stop!„ nebo „Stát!“, pomocný rozhodčí
může zastavituje střet pouze v případě hrozícího nebezpečí.
6. Šermíři jsou povinni na signál “Stop!„ nebo „Stát!“ přerušit šerm a zůstat stát na aktuální
pozici.
7. Ofenzivní akce po zastavení střetu se penalizuje žlutou kartou.
8. Důvody pro zastavení jsou:
a. platný zásah alespoň jednoho šermíře,
b. neplatný zásah, který by komplikoval následné posouzení střetu,
c. opuštění planše oběma nohama; za opuštění planše vlastním pohybem se uděluje
šermíři žlutá karta; pokud je šermíř fyzicky vytlačen z pole soupeřem, penalizace se neuděluje,
d. uplynutí časového limitu,
e. nebezpečí hrozící kvůli poruše na výstroji nebo jiné zdraví ohrožující okolnosti,
f. nepřehlednost situace, která neumožňuje regulérní posouzení střetu,
g. vyžádání zastavení šermířem, signalizované zvednutím ruky.
9. Šermíř je povinen dostavit se na bojiště do 1 minuty od vyhlášení zápasu. V opačném
případě může rozhodčí udělit žlutou kartu za zdržování.
10. Zásahová plocha je rozdělena na hluboké a mělké cíle. Mělké jsou nohy od kolen (včetně)
dolů a paže od loktů (včetně) dále. Hluboké cíle jsou trup, hlava, ruce od lokte nahoru a nohy
od kolene nahoru.
11. Čistý zásah na mělký cíl má hodnotu 1 bodu.
12. Čistý zásah na hluboký cíl má hodnotu 2 bodů.
13. V případě souzásahu se skóre zvyšuje oběma šermířům podle toho, jaký cíl platně zasáhli.
### 4.2 Délka zápasu
1. Čas zápasu je udaný čistým časem šermu, tj. stopky se spouštějí pokynem „Vvpřed!“
a zastavují pokynem „Stop!“ nebo „Stát!“.
2. Stopky, které měří čas mohou být viditelné oběma šermířům nebo je rozhodčí/časoměřič
povinen informovat šermíře o čase zápasu v návaznosti na jeho zdvořilý dotaz.
3. Zápasy ve skupinové fázi trvají 3 minuty čistého času nebo pokud jeden ze šermířů
nedosáhne 8 bodů.
4. Zápasy v eliminační fázi trvají 5 minut čistého času nebo dokud jeden ze šermířů nezíská 11
bodů.
5. V případě, že uplyne doba vyměřené pro zápas a výsledek je nerozhodný, je šermíři, který
v zápase provedl první čistý zásah udělena „výhoda“ a zápas se nastavuje o 1 minutu, jakmile
je dosaženo platného zásahu, je zápas ukončen. V případě, že v přidané minutě nedojde
k žádnému zásahu vítězí šermíř s „výhodou“.
6. Šermíř si může vyžádat oddechový čas kvůli prokazatelným zdravotním důvodům. Pokud ale
není schopen do 3 minut pokračovat v zápase, obdrží černou kartu.
## 5 Rozhodování
Každý zápas řídí a vyhodnocuje jeden hlavní rozhodčí. Počet vedlejších rozhodčích není
omezen, obvykle jeden pro skupinovou fázi a až tři pro eliminační fázi turnaje. Hlavní ani
vedlejší rozhodčí nemohou být zároveň videorozhodčími.
### 5.1 Hlavní rozhodčí
1. Řídí průběh skupinové fáze ve své skupině.
2. Řídí jednotlivé zápasy.
3. Zodpovídá za kontrolu výstroje při svých zápasech.
4. Řídí jemu přidělené vedlejší rozhodčí, časomíru a záznam skóre.
5. Pohybuje se okolo pole tak, aby dokonale sledoval dění v něm.
6. Uděluje tresty (žlutá, červená a černá karta).
7. Přiděluje body za akce dle platných pravidel.
8. Rozhodčí je povinen na požádání vysvětlit důvody, na základě kterých rozhoduje, proč udělil
bod, kartu nebo pozastavil zápas.
### 5.2 Vedlejší rozhodčí
1. Plní funkci pomocníka hlavního rozhodčího v otázkách zásahů. Jeho úkolem je pozorovat
zápas z jiných úhlů a pamatovat si zásahy, které vidí.
2. Pokud asistent zpozoruje, že šermíř, kterého sleduje, dostal zásah, zdvihne ruku. Na to
hlavní rozhodčí může nebo nemusí přerušit zápas.
3. Asistent nenese odpovědnost za přidělení zásahů.
## 6 Bodování střetu
1. Zásahová plocha je rozdělena na hluboké a mělké cíle. Mělké jsou nohy od kolen (včetně)
dolů a paže od loktů (včetně) dále. Hluboké cíle jsou trup, hlava, ruce od lokte nahoru a nohy
od kolene nahoru.
2. Čistý zásah na mělký cíl má hodnotu 1 bodu.
3. Čistý zásah na hluboký cíl má hodnotu 2 bodů.
4. V případě, že je zasažen jedním útokem jak mělký, tak hluboký cíl, je útočná akce hodnocena
jako zásah hlubokého cíle.
5. Současný zásah se hodnotí podle toho, jaký cíl byl zasažen.
Příklad: Zásah šermíře A na hluboký cíl šermíře B, při kterém šermíř B zasáhl mělký cíl
šermíře A je hodnoceno jako 2 body pro šermíře A a 1 bod pro šermíře B. Souzásahem
se rozumíme situaci, kdy se šermíři vzájemně zasáhnou v tempu, které je možné
považovat za současné.
3. Rozhodčí může přidělit bod za akci jen pokud tato akce začala mezi signály „Vpřed!“ a „Stát!“
nebo „Stop!“.
4. Po zastavení střetu hlavní rozhodčí posuzuje a analyzuje akce poslední výměny. Následně
vyhodnocuje, zda bude přidělený bod jednomu šermíři, oběma nebo ani jednomu. Rozhodčí
musí být schopen slovně popsat poslední akci na základě které přiděluje body. Musí umět
vysvětlit šermířům jaké akce a zásahy zpozoroval.
5. Rozhodčí nesmí přidělit bod, pokud neví, co viděl, není si jistý časovou sousledností nebo
místem zásahu. Rozhodčí má právo si akci osvětlit náhledem do videozáznamu.
### 6.1 Platné zásahy
1. Zásah je kontakt zbraně s povrchem těla soupeře nebo rukojeti zbraně.
2. Zásah může být platný nebo neplatný (validní nebo nevalidní).
3. Aby byl zásah platný, musí být vedený na platný povrch, tj. povrch celého těla mimo:
a. nohou od kotníku níže,
b. zátylku hlavy a krční páteře.
4. Záměrné zakrývání platného povrchu neplatným se penalizuje červenou kartou.
5. Zásah je možné vykonat:
a. Sekem – ostřím nebo plochou meče na celý platný povrch. Sek musí mít
postřehnutelnou délku a musí odpovídat pohybu, který by měl potenciál způsobit zranění na
zasažené části těla. Seky plochou čepele dopadající na tělo nebo končetiny soupeře se
nepovažují za validní. Plochou čepele je validní pouze zásah do hlavy.
b. Bodem – hrotem meče na celý platný povrch, platný bod musí být vedený tak, aby byl
postřehnutelný, tj. buď se projeví ohybem čepele nebo pohyb čepele by měl mít potenciál
proniknout do těla soupeře.
c. Řezem – ostřím meče na celý platný povrch. Řez musí být tažený nebo tlačený pohyb
s tlakem po platném povrchu v postřehnutelné délce.
d. Úderem hlavice meče – pouze jen do pletiva masky.
6. Uchopení soupeřovi statické čepele je povolené a není považované za zásah.
7. Platný zásah musí být vykonaný s dostatečnou razancí, při slabém - neplatném zásahu
rozhodčí může střet nechat pokračovat bez zastavení.
8. Zásah, který dochází sekem na cíl ohybem čepele přes kryt nebo příčku není považován za
platný.
9. Síla zásahu musí být přiměřená a nesmí zbytečně převyšovat únosnou hranici. Pro
zbytečnou brutalitu může být šermíři udělena žlutá, červená nebo následně černá karta.
10. Šermíř má právo přiznat zásah, který obdržel, odstoupením od soupeře a zdvižením ruky
bez zbraně zároveň s verbálním přiznáním zásahu. Rozhodčí však není povinen takový zásah
obodovat, ale musí dostatečně zdůvodnit své rozhodnutí.
### 6.2 Dominance odzbrojením
Šermíři je přidělen bod i na základě akce, ve které nedošlo k zásahu, ale šermíř odzbrojil
soupeře, tj. připravil ho o zbraň. Rozhodčí ihned zastaví boj. Ztráta zbraně vlastní chybou se
nepovažuje za dominanci a rozhodčí za to bod neudělí.
### 6.3 Boj zblízka
1. Zápasnické techniky jsou zakázané.
2. Pokud se oba šermíři dostanou do vzdálenosti, kdy nemohou používat zbraně, rozhodčí střet
ukončí.
3. Údery pěstí a kopy jsou zakázané.
## 7 Videozáznam
1. Využití videozáznamu je nutné při eliminační fázi turnaje.
2. Každý šermíř má nárok na jedno neoprávněné posouzení videozáznamu v průběhu zápasu
a libovolný počet oprávněných.
3. Žádost o posouzení videozáznamu se signalizuje po rozhodnutí rozhodčího o přidělení bodu.
4. Rozhodčí má právo po nahlédnutí do záznamu změnit své stanovisko nebo ponechat
předcházejících.
5. Pokud rozhodčí ponechá stanovisko bez změny, ztrácí šermíř nárok na video reklamaci
v tomto zápase.
6. Vyžádat si rozbor videa může hlavní rozhodčí libovolně často před udělením bodů za
poslední střet. Po rozboru videa a započetí nového střetu už není možné žádat o přehrání
## 8 Karty a penalizace
1. Žlutá karta znamená varování.
2. Červená karta znamená přidělení bodu soupeři.
3. Černá karta znamená vyloučení ze soutěže.
4. Po žluté kartě lze udělit jen kartu červenou nebo černou, dle závažnosti provinění.
5. Po červené kartě lze udělit jen kartu červenou nebo černou, dle závažnosti provinění.
### 8.1 Zakázané akce
Následující zakázané akce se penalizují žlutou kartou
1. Útok sekem nebo bodem na zátylek a krční páteř.
2. Útok na chodidlo.
3. Úder příčkou.
5. Kopy a údery pěstí.
6. Strhávání masky nebo jiných chráničů.
7. Užití zápasnické techniky.
8. Útok na neozbrojeného soupeře.
9. Agresivita nebo využití nadbytečné síly.
10. Útok po ukončení střetu rozhodčím.
11. Nesportovní chování
### 8.2 Opuštění planše
1. Šermíř, který se ve střetu nedotýká planše ani jednou nohou a současně se dotýká (nohou,
tělem) povrchu mimo planš, opustil planš.
2. Opuštění planše se trestá žlutou kartou.
3. Zásah obdržený v tempu opuštění planše je platný.
4. Zásah provedený po opuštění planše je neplatný.
