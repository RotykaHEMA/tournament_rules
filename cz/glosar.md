# Základní pojmy
**Střet** - přátelský souboj dvou šermířů, zahájeny a ukončený pověřeným rozhodčím. Střet může
skončit přidělením bodu nebo bodů jednomu šermíři, oběma šermířům nebo bez přidělení
bodu.

**Výměna** - je základní jednotkou střetu. Výměna začíná první útočnou akcí a končí buď
zásahem nebo zvětšením vzdálenosti šermířů do takové míry, že není možné okamžitě
pokračovat v obnovení útoku.
Zápas
je soubor více střetů jedné dvojice, kde se zaznamenává skóre jednotlivých střetů.
Zápas vyhrává pouze jeden šermíř.

**Turnaj** - je soubor mnoha zápasů s cílem určit vítěze mezi zúčastněnými.

**Střeh** - je poloha těla a zbraně, ve které je šermíř připraven bránit se nebo útočit.

**Tempo** - základní časová jednotka nutná na vykonání jednoduché šermířské akce.

## Šermířské akce
### Útočné akce
**Útok** - akce, jejímž cílem je zásah protivníka.

**Jednoduchý útok** – je útok, který sleduje jeden na začátku vybraný cíl a začíná náponem paže
a pohybem zbraně vpřed. Příprava ani nápřah nejsou součástí útoku.

**Přímý útok** – je jednoduchý útok bez záludu vedený na cíl přímo.

**Nepřímý útok** – je jednoduchý útok bez záludu, vedený na cíl nejkratší cestou kolem
zbraně soupeře.

**Složený útok** – je útok, který se skládá z jednoho nebo více záludů.
Zálud – předstíraný útok s cílem vyprovokovat určité konání soupeře.
### Obranné akce
**Kryt** – obranná akce, která brání vlastní zbraní soupeři zasáhnout jeho cíl.

Úhyb – je akce těla, kdy se potenciální cíl vyhne zásahu zvětšením vzdálenosti nebo jinou
změnou prostorové polohy