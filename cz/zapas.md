## Zahájení, zastavení a průběh zápasu
1. První volaný šermíř zaujme místo po pravé ruce hlavního rozhodčího.
2. Po výzvě hlavního rozhodčího „Na střeh!“ zaujmou oba šermíři základní postavení, každý na značce 2 m od středu planše.
3. Následně se hlavní rozhodčí zeptá otázkou „Připraveni?“ a v případě kladných odpovědí nebo pokud nedostane zápornou odpověď, zahájí hlavní rozhodčí střet pokynem „Vpřed!“.
4. Šermíři musí čekat bez pohybu na signál „Vpřed!“.
5. Hlavní rozhodčí zastavuje střet slovem a gestem „Stát!“, pomocný rozhodčí může zastavuje střet pouze v případě hrozícího nebezpečí.
6. Šermíři jsou povinni na signál „Stát!“ přerušit šerm a zůstat stát na aktuální pozici. 
7. Ofenzivní akce po zastavení střetu se penalizuje žlutou kartou.
8. Důvody pro zastavení jsou: 
   a. platný zásah alespoň jednoho šermíře,
	b. neplatný zásah, který by komplikoval následné posouzení střetu,		
   c. opuštění planše oběma nohama; za opuštění planše vlastním pohybem se uděluje šermíři žlutá karta; pokud je šermíř fyzicky vytlačen z pole soupeřem, penalizace      se neuděluje, 
	d. uplynutí časového limitu,
	e. nebezpečí hrozící kvůli poruše na výstroji nebo jiné zdraví ohrožující okolnosti,
	f. nepřehlednost situace, která neumožňuje regulérní posouzení střetu,
	g. vyžádání zastavení šermířem, signalizované zvednutím ruky.
9. Šermíř je povinen dostavit se na bojiště do 1 minuty od vyhlášení zápasu. V opačném případě může rozhodčí udělit žlutou kartu za zdržování. 
10. Zásahová plocha je rozdělena na hluboké a mělké cíle. Mělké jsou nohy od kolen (včetně) dolů a paže od loktů (včetně) dále. Hluboké cíle jsou trup, hlava, ruce od lokte nahoru a nohy od kolene nahoru.
11. Čistý zásah na mělký cíl má hodnotu 1 bodu.
12. Čistý zásah na hluboký cíl má hodnotu 2 bodů.
13. V případě souzásahu se skóre zvyšuje oběma šermířům podle toho, jaký cíl platně zasáhli.


### Délka zápasu
1. Čas zápasu je udaný čistým časem šermu, tj. stopky se spouštějí pokynem „vpřed“ a zastavují pokynem „stát“.
2. Stopky, které měří čas mohou být viditelné oběma šermířům nebo je rozhodčí/časoměřič povinen informovat šermíře o čase zápasu v návaznosti na jeho zdvořilý dotaz.
3. Zápasy ve skupinové fázi trvají 3 minuty čistého času nebo pokud jeden ze šermířů nedosáhne 8 bodů.
4. Zápasy v eliminační fázi trvají 5 minut čistého času nebo dokud jeden ze šermířů nezíská 11 bodů.
5. Ke konci zápasu může dojít díky souzásahům k situacím, kdy jeden ze šermířů získá skore 8 resp. 11 bodů nebo vyšší. Tyto situace se řeší následovně:

   5.1 V případě, že důsledkem souzásahu je zasažení stejně hodnotných cílů a dojde ke vzniku skóre 8-8 resp. 11-11, nebo 9-9 resp. 12-12, takové skore se ruší a pokračuje se od skóre, kterého bylo dosaženo před takovým střetem, dokud cílové hodnoty alespoň 8 nebo 11 bodů nedosáhne pouze jeden ze soupeřících šermířů. Jako výsledek se vždy zaznamená hodnota 8 resp. 11 bodů.
   
   5.2 V případě, že dojde k souzásahu, kdy za stavu 6-7 šermíř 1 zasáhne hluboký terč a šermíř 2 zasáhne mělký terč, nebude výsledné skore 8-8, ale 7-7. Tedy méně hodnotný zásah se odečte od hodnotnějšího zásahu.
   
   5.3 V případě, že by vítězný šermíř získal posledním zásahem více jak 8 resp. 11 bodů, pro účely hodnocení se vždy použije hodnota 8 resp. 11. V případě, že důsledkem souzásahu dojde k výsledku 8-9, resp. 11-12. Výsledek takového střetu se zaznamená jako 7-8 resp. 10-11, tedy méně hodnotný zásah se odečte od hodnotnějšího zásahu.
   
6. V případě, že uplyne doba vyměřená pro zápas a výsledek je nerozhodný, je šermíři, který v zápase provedl první čistý zásah udělena „výhoda“ a zápas se nastavuje o 1 minutu. Zápas se ukončuje pokud:
   je dosaženo čistého zásahu dvou stejně hodnotných terčů
   dojde k souzásahu, při kterém jsou zasaženy dva nestejné terče. Vyhrává šermíř, který zasáhl hluboký terč.
   v nastavované minutě nedojde k žádnému zásahu -> vítězí šermíř s „výhodou“.
Souzásah na stejně hodnotný terč není důvodem k ukončení zápasu.
7. Šermíř si může vyžádat oddechový čas kvůli prokazatelným zdravotním důvodům. Pokud ale není schopen do 3 minut pokračovat v zápase, obdrží černou kartu.


## Rozhodování
Každý zápas řídí a vyhodnocuje jeden hlavní rozhodčí. Počet vedlejších rozhodčích není
omezen, obvykle jeden pro skupinovou fázi a až tři pro eliminační fázi turnaje. Hlavní ani
vedlejší rozhodčí nemohou být zároveň videorozhodčími.

### Hlavní rozhodčí
1. Řídí průběh skupinové fáze ve své skupině.
2. Řídí jednotlivé zápasy.
3. Zodpovídá za kontrolu výstroje při svých zápasech.
4. Řídí jemu přidělené vedlejší rozhodčí, časomíru a záznam skóre.
5. Pohybuje se okolo pole tak, aby dokonale sledoval dění v něm.
6. Uděluje tresty (žlutá, červená a černá karta).
7. Přiděluje body za akce dle platných pravidel.
8. Rozhodčí je povinen na požádání vysvětlit důvody, na základě kterých rozhoduje, proč udělil
bod, kartu nebo pozastavil zápas.

### Vedlejší rozhodčí
1. Plní funkci pomocníka hlavního rozhodčího v otázkách zásahů. Jeho úkolem je pozorovat
zápas z jiných úhlů a pamatovat si zásahy, které vidí.
2. Pokud asistent zpozoruje, že šermíř, kterého sleduje, dostal zásah, zdvihne ruku. Na to
hlavní rozhodčí může nebo nemusí přerušit zápas.
3. Asistent nenese odpovědnost za přidělení zásahů.

## Bodování střetu
1. Zásahová plocha je rozdělena na hluboké a mělké cíle. Mělké jsou nohy od kolen (včetně)
dolů a paže od loktů (včetně) dále. Hluboké cíle jsou trup, hlava, ruce od lokte nahoru a nohy
od kolene nahoru.
2. Čistý zásah na mělký cíl má hodnotu 1 bodu.
3. Čistý zásah na hluboký cíl má hodnotu 2 bodů.
4. V případě, že je zasažen jedním útokem jak mělký, tak hluboký cíl, je útočná akce hodnocena
jako zásah hlubokého cíle.
5. Současný zásah se hodnotí podle toho, jaký cíl byl zasažen.
Příklad: Zásah šermíře A na hluboký cíl šermíře B, při kterém šermíř B zasáhl mělký cíl
šermíře A je hodnoceno jako 2 body pro šermíře A a 1 bod pro šermíře B. Souzásahem
se rozumíme situaci, kdy se šermíři vzájemně zasáhnou v tempu, které je možné
považovat za současné.
Výjimky z tohoto pravidla jsou popsány v kapitole 7.2, bod 5.
6. Rozhodčí může přidělit bod za akci jen pokud tato akce začala mezi signály „Vpřed!“ a „Stát!“
nebo „Stop!“.
7. Po zastavení střetu hlavní rozhodčí posuzuje a analyzuje akce poslední výměny. Následně
vyhodnocuje, zda bude přidělený bod jednomu šermíři, oběma nebo ani jednomu. Rozhodčí
musí být schopen slovně popsat poslední akci na základě které přiděluje body. Musí umět
vysvětlit šermířům jaké akce a zásahy zpozoroval.
8. Rozhodčí nesmí přidělit bod, pokud neví, co viděl, není si jistý časovou sousledností nebo
místem zásahu. Rozhodčí má právo si akci osvětlit náhledem do videozáznamu.

### Platné zásahy
1. Zásah je kontakt zbraně s povrchem těla soupeře nebo rukojeti zbraně.
2. Zásah může být platný nebo neplatný (validní nebo nevalidní).
3. Aby byl zásah platný, musí být vedený na platný povrch, tj. povrch celého těla mimo:
a. nohou od kotníku níže,
b. zátylku hlavy a krční páteře.
4. Záměrné zakrývání platného povrchu neplatným se penalizuje červenou kartou.
5. Zásah je možné vykonat:
   1. **Sekem** – ostřím nebo plochou meče na celý platný povrch. Sek musí mít
postřehnutelnou délku a musí odpovídat pohybu, který by měl potenciál způsobit zranění na
zasažené části těla. Seky plochou čepele dopadající na tělo nebo končetiny soupeře se
nepovažují za validní. Plochou čepele je validní pouze zásah do hlavy.
   2. **Bodem** – hrotem meče na celý platný povrch, platný bod musí být vedený tak, aby byl
postřehnutelný, tj. buď se projeví ohybem čepele nebo pohyb čepele by měl mít potenciál
proniknout do těla soupeře.
   3. **Řezem** – ostřím meče na celý platný povrch. Řez musí být tažený nebo tlačený pohyb
s tlakem po platném povrchu v postřehnutelné délce.
d. Úderem hlavice meče – pouze do pletiva masky.
6. Uchopení soupeřovi statické čepele je povolené a není považované za zásah.
7. Platný zásah musí být vykonaný s dostatečnou razancí, při slabém - neplatném zásahu
rozhodčí může střet nechat pokračovat bez zastavení.
8. Zásah, který dochází sekem na cíl ohybem čepele přes kryt nebo příčku není považován za
platný.
9. Síla zásahu musí být přiměřená a nesmí zbytečně převyšovat únosnou hranici. Pro
zbytečnou brutalitu může být šermíři udělena žlutá, červená nebo následně černá karta.
10. Šermíř má právo přiznat zásah, který obdržel, odstoupením od soupeře a zdvižením ruky
bez zbraně zároveň s verbálním přiznáním zásahu. Rozhodčí však není povinen takový zásah
obodovat, ale musí dostatečně zdůvodnit své rozhodnutí.

### Dominance odzbrojením
Šermíři je přidělen bod i na základě akce, ve které nedošlo k zásahu, ale šermíř odzbrojil
soupeře, tj. připravil ho o zbraň. Rozhodčí ihned zastaví boj. Ztráta zbraně vlastní chybou se
nepovažuje za dominanci a rozhodčí za to bod neudělí.

### Boj zblízka
1. Zápasnické techniky jsou zakázané.
2. Pokud se oba šermíři dostanou do vzdálenosti, kdy nemohou používat zbraně, rozhodčí střet
ukončí.
3. Údery pěstí a kopy jsou zakázané.

## Videozáznam
1. Využití videozáznamu je nutné při eliminační fázi turnaje.
2. Každý šermíř má nárok na jedno neoprávněné posouzení videozáznamu v průběhu zápasu
a libovolný počet oprávněných.
3. Žádost o posouzení videozáznamu se signalizuje po rozhodnutí rozhodčího o přidělení bodu.
4. Rozhodčí má právo po nahlédnutí do záznamu změnit své stanovisko nebo ponechat
předcházejících.
5. Pokud rozhodčí ponechá stanovisko bez změny, ztrácí šermíř nárok na video reklamaci
v tomto zápase.
6. Vyžádat si rozbor videa může hlavní rozhodčí libovolně často před udělením bodů za
poslední střet. Po rozboru videa a započetí nového střetu už není možné žádat o přehrání

## Karty a penalizace
1. Žlutá karta znamená varování.
2. Červená karta znamená přidělení bodu soupeři.
3. Černá karta znamená vyloučení ze soutěže.
4. Po žluté kartě lze udělit jen kartu červenou nebo černou, dle závažnosti provinění.
5. Po červené kartě lze udělit jen kartu červenou nebo černou, dle závažnosti provinění.

### Zakázané akce
Následující zakázané akce se penalizují žlutou kartou
1. Útok sekem nebo bodem na zátylek a krční páteř.
2. Útok na chodidlo.
3. Úder příčkou.
4. Kopy a údery pěstí.
5. Strhávání masky nebo jiných chráničů.
6. Užití zápasnické techniky.
7. Útok na neozbrojeného soupeře.
8. Agresivita nebo využití nadbytečné síly.
9. Útok po ukončení střetu rozhodčím.
10. Nesportovní chování

## Opuštění planše
1. Šermíř, který se ve střetu nedotýká planše ani jednou nohou a současně se dotýká (nohou,
tělem) povrchu mimo planš, opustil planš.
2. Opuštění planše se trestá žlutou kartou.
3. Zásah obdržený v tempu opuštění planše je platný.
4. Zásah provedený po opuštění planše je neplatný.
